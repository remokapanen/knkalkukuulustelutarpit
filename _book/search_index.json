[["index.html", "KNK-Tärpit Kappale 1 About", " KNK-Tärpit 2025-12-27 Kappale 1 About Alkukuulustelut ovat pitkään olleet samanlaisia: oikein/väärin kysymyksiä ja aukkotäydennyksiä esim. kuvista. Alkukuulustelua saa yrittää 3 kertaa. Tässä kokoelmassa on wikiin kerätyt alkukuulustelukysymykset ja vastauksen yhteydessä aina aiheen ympäriltä kirjoitettua. "],["Sisaanpaasytentti2016.html", "Kappale 2 Sisäänpääsytentti 2016 2.1 Kolmen kuuloluun nimet ovat vasara (malleus), alasin (incus) ja jalustin (stapes) 2.2 Kuuloluista vasara on kiinni soikeassa ikkunassa ja kuuloluista mediaalisimpana 2.3 Stapediuslihaksen supistuminen jäykistää kuuloluuketjua antaen siten suojaa voimakkailta ääniltä 2.4 Stapediusrefleksin laukeamiskynnys ääneksille on normaalisti 20-30 dB 2.5 Korvatorvi (tuba Eustachii) yhdistää välikorvaontelon nenänieluun 2.6 Vestibulo-okulaarinen refleksi aiheuttaa pään liikkeen kanssa yhtä suuren, samansuuntaisen silmänliikkeen 2.7 Normaalissa kuulossa Weberin testi ei lateraalistu ja Rinnen testi on positiivinen 2.8 Päännykäisy- eli impulssitestillä mitataan vestibulaari-okulaari –refleksin toimintaa 2.9 Ulkonenän tukirakenteesta 1/3 on luuta ja 2/3 rustoa 2.10 Nenässä on viisi pari pieniä, nenän toimintaan vaikuttavia lihaksia 2.11 Aikuisella nenän väliseinä on kokonaisuudessaan rustoa 2.12 Kummassakin nenäontelossa on lateraaliseinämään kiinnittyvät ala-, keski- ja yläkuorikko (concha) 2.13 Kyyneltiehyt avautuu nenäontelon yläkäytävään 2.14 Johtumistyyppisessä kuuloviassa Weberin testi lateraalistuu terveeseen korvaan ja Rinnen testissä on negatiivinen sairaassa korvassa 2.15 Poskiontelon luonnollinen aukko nenäonteloon sijaitsee keskikäytävässä 2.16 Nenän ahtain kohta, ns. valvula-alue sijaitsee 1,5-2 cm sierainaukosta 2.17 Aikuisilla sivuonteloiden koossa voi olla huomattaviakin yksilökohtaisia eroja 2.18 Parilliset otsaontelot (sinus frontalis) alkavat kasvaa vasta aikuisiällä 2.19 Nenänielun etuseinämän keskeinen rakenne on kaarenmuotoinen torus tubarius, jonka keskellä on korvatorven, tuba auditivan aukko 2.20 M. tensor ja levator veli palatinin supistuminen niellessä tai haukotellessa avaa korvatorven suuta ja silloin ilmaa pääsee välikorvaan 2.21 Infraorbitaalihermo kulkee silmäkuopan luisessa pohjassa ja tulee luukanavastaan ulos silmäkuopan alareunassa. 2.22 Parasympaattinen hermoärsytys aiheuttaa vasokonstriktion ja nenän limakalvon supistumisen 2.23 Nenän sivuonteloiden runsas verenkierto tulee sekä a. carotis internasta että a. carotis externasta 2.24 Nenän limakalvon pinta on värekarvallista lieriöepiteeliä 2.25 Nenäkäytävien pohjalla sijaitsevan hajuepiteelin pinta-ala on noin 5 cm2 2.26 Vastasyntynyt ei pysty hengittämään suun kautta ja avoin nenä on sen vuoksi elintärkeä 2.27 Aamulla herätessä ilmenevä nenäntukkoisuus on aina merkki sairaudesta 2.28 Nenän fysiologiaan kuuluu noin 80 % ihmisistä nenäsykli, jossa nenäonteloiden limakalvoturpeus vaihtelee puolelta toiselle parin tunnin välein 2.29 Välikorvan, korvatorven, nenän ja sen sivuonteloiden sekä alempien hengitysteiden limakalvon epiteelikerros koostuu pääasiassa värekarvallisista lieriösoluista 2.30 Hengitysteiden limakalvon mukosiliaari- eli limankuljetustoiminnan häiriö on aina synnynnäinen 2.31 Hajuaistin häiriö voi joskus olla Alzheimerin taudin ensimmäisiä oireita 2.32 Leuan- ja kielenalussylkirauhasten tiehyet avautuvat posken limakalvolle 2.33 Suun limakalvo on kerrostunutta lieriöepiteeliä 2.34 Vallecula epiglottidis sijaitsee sijaitsee kielen tyven ja kurkunkannen välissä 2.35 Nielun katossa sijaitsee kitarisa 2.36 Kurkunpään tehtävänä on suojata hengitysteitä vieraalta materiaalilta sekä mahdollistaa äänen tuottaminen 2.37 Sormusruston (rengasrusto, cartilago cricoidea) ja kilpiruston (cartilago thyroidea) etuosien välissä sijaitsee ligamentum cricothyroideum 2.38 Henkitorvi on kapeimmillaan sormusruston kohdalla 2.39 Kurkunpäätä hermottavan nervus vaguksen haara nervus recurrens kiertää oikealla aortankaaren ja palaa kurkunpäähän", " Kappale 2 Sisäänpääsytentti 2016 Tentti koostui väittämistä, joiden perään piti merkata oliko väittämä oikein/väärin. Ainakin 2017 oli sama sisäänpääsytentti ja näin oletettavasti ollut myös seuraavina vuosina. 2021 ollut ilmeisesti lisää kysymyksiä ja nämä käsitellään seuraavassa kappaleessa. 2.1 Kolmen kuuloluun nimet ovat vasara (malleus), alasin (incus) ja jalustin (stapes) Solution. Vastaus O MIS VAJ (malleus, incus, stapes = vasara, alasin, jalustin) 2.2 Kuuloluista vasara on kiinni soikeassa ikkunassa ja kuuloluista mediaalisimpana Solution. Vastaus V Lateraalisesta mediaaliseen: MIS VAJ (malleus, incus, stapes = vasara, alasin, jalustin). Jalustin on siis mediaalisin kuuloluu ja kiinni soikeassa ikkunassa (fenestra ovale). Jalustin siis välittää kuuloluiden liikettä soikean ikkunan kautta koklean sisälle scala vestibulin nesteeseen. Tämä aiheuttaa basilaarimembraanin aaltoiltua ja lopulta äänisignaalin synnyn. Tämä johtaa koklean stereosilioiden taipumiseen, jolloin karvasolut depolarisoituvat ja tämä johtaa stimulukseen äänihermoon. Älä sekoita soikeaa ikkunaa pyöreään ikkunaan. Soikeasta ikkunasta posterioinferiorisesti sijaitsee ns. pyöreä ikkuna, joka mahdollistaa sen, että jalustimen aiheuttama työntö siirtyy perilymfaan (soikea ikkuna on joustava ja luo siten tilaa perilymfan liikkeelle). Äärettömän hyvä animaatio äänen transduktiosta: https://youtu.be/PeTriGTENoc?si=_79KmpFlPrMCHy5S 2.3 Stapediuslihaksen supistuminen jäykistää kuuloluuketjua antaen siten suojaa voimakkailta ääniltä Solution. Vastaus O Kuuloluuketjuun kiinnittyy lisäksi kaksi lihasta: m. tensor tympani vasaran kaulaan ja m. stapedius jalustimen kaulaan. Stapediuslihaksen supistuminen jäykistää kuuloluuketjua ja tilttaa anteriorista jalustinta poispäin soikeasta ikkunasta, mikä vähentää äänienergian siirtymistä sisäkorvaan antaen siten suojaa voimakkailta ääniltä. Tensor tympani -lihaksen tehtävänä on lähinnä tukea tärykalvoa ja kuuloluuketjua mekaanisesti. Ei ole roolissa akustisessa refleksissä. 2.4 Stapediusrefleksin laukeamiskynnys ääneksille on normaalisti 20-30 dB Solution. Vastaus V Stapediusrefleksin (a.k.a. akustinen refleksi eli m. stapediuksen supistuminen vasteena kovalle äänelle) laukeamiskynnys ääneksille on tavallisesti 70–90 dB tasolla, leveäkaistaiselle äänelle toistakymmentä desibeliä vähemmän. 2.5 Korvatorvi (tuba Eustachii) yhdistää välikorvaontelon nenänieluun Solution. Vastaus O Korvatorvella on tärkeä merkitys välikorvaontelon eritteen poistumisessa, sekä välikorvan ja kartiolisäkkeen lokeroston ilmastoinnissa. Korvatorven välikorvanpuoleinen kolmannes on luinen ja nenänielupuoleiset kaksi kolmannesta ovat rustoisia. Korvatorven rustoiseen osaan kiinnittyvistä lihaksista tärkein on m. tensor veli palatini. Sen supistuminen avaa korvatorvea nielemisen ja haukottelun aikana. 2.6 Vestibulo-okulaarinen refleksi aiheuttaa pään liikkeen kanssa yhtä suuren, samansuuntaisen silmänliikkeen Solution. Vastaus V Tasapainoelin-silmäheijaste, vestibulo-okulaarinen refleksi (VOR, okulovestibulaarinen refleksi) pitää pään liikkuessa katseen vakaana siten, että refleksi aiheuttaa pään liikkeen kanssa yhtä suuren, mutta vastakkaissuuntaisen silmänliikkeen. VOR on hallitseva järjestelmä nopeiden päänliikkeiden aikana. Voidaan testata mm. kalorisella kokeella (useimmiten vain kylmävesikalorisaatio eli jäävesikoe, mutta on myös lämminvesikalorisaatiotesti olemassa). Siinä potilas makaa selällään pää noin 30 astetta koholla ja korvakäytävään tiputetaan 0-asteista vettä. Samalla seurataan mahdollisen nystagmuksen ilmaantumista käyttäen Frenzelin laseja. Usein vaste tulee jo 0,2 ml:lla vettä, jolloin nähdään vastakkaisen korvan suuntaan lyövä nystagmus. Tarvittaessa annos voidaan nostaa 0,4 ml:aan, jolloin suurimmalla osalla tutkittavista nähdään nystagmus. Jos vastetta ei saada edes 20 ml:lla, niin kalorinen vaste voidaan katsoa sammuneeksi. Tasapainoelimen toiminnan tarkempi tutkimus suoritetaan erikoissairaanhoidossa. Päännykäisy- eli impulssitestillä (Head Impulse Test, HIT) mitataan myös vestibulaari-okulaarirefleksin toimintaa. Testiä voidaan käyttää esimerkiksi vestibulaarineuriitin diagnostiikassa. Testissä tutkittava istuu tai on selällään sängyssä. Tutkittavaa pyydetään kiinnittämän katseensa joko edessä olevan tutkijan nenän päähän tai seinällä olevaan pisteeseen ja pitämään katseen kohteessa samalla kuin nopeasti käännetään tutkittavan päätä sivulle 10–20 astetta. Tutkija seuraan tutkittavan silmiä. Normaalisti tutkittava pystyy pitämään katseensa paikoillaan ilman korjaavaa sakadiliikettä. Tämä kuvastaa normaalia vestibulaari-okulaarirefleksiradan toimintaa. Heikentyneessä tai puuttuvassa vasteessa silmät liikkuvat pään käännön suuntaan ja korjausliikkeellä palaavat alkuperäiseen kohteeseensa. Poikkeava vestibulaari-okulaarirefleksi on sillä puolella, minne puolelle päätä kääntäessä silmien korjaava sakadiliike ilmaantui. VOR-testaukset kuuluvat aivokuolleen potilaan kriteereihin. Kun potilas ei hengitä, on koomassa ja häneltä puuttuu aivorunkoheijasteet (valorefleksi, okulovestibulaarinen refleksi, kornearefleksi, yökkäysrefleksi ja yskärefleksi), voidaan potilas todeta aivokuolleeksi. 2.7 Normaalissa kuulossa Weberin testi ei lateraalistu ja Rinnen testi on positiivinen Solution. Vastaus O 2.8 Päännykäisy- eli impulssitestillä mitataan vestibulaari-okulaari –refleksin toimintaa Solution. Vastaus O Tasapainoelin-silmäheijaste, vestibulo-okulaarinen refleksi (VOR, okulovestibulaarinen refleksi) pitää pään liikkuessa katseen vakaana siten, että refleksi aiheuttaa pään liikkeen kanssa yhtä suuren, mutta vastakkaissuuntaisen silmänliikkeen. VOR on hallitseva järjestelmä nopeiden päänliikkeiden aikana. Impulssitestissä tutkittava istuu tai on selällään sängyssä. Tutkittavaa pyydetään kiinnittämän katseensa joko edessä olevan tutkijan nenän päähän tai seinällä olevaan pisteeseen ja pitämään katseen kohteessa samalla kuin nopeasti käännetään tutkittavan päätä sivulle 10–20 astetta. Tutkija seuraan tutkittavan silmiä. Normaalisti tutkittava pystyy pitämään katseensa paikoillaan ilman korjaavaa sakadiliikettä. Tämä kuvastaa normaalia vestibulaari-okulaarirefleksiradan toimintaa. Heikentyneessä tai puuttuvassa vasteessa silmät liikkuvat pään käännön suuntaan ja korjausliikkeellä palaavat alkuperäiseen kohteeseensa. Poikkeava vestibulaari-okulaarirefleksi on sillä puolella, minne puolelle päätä kääntäessä silmien korjaava sakadiliike ilmaantui. Toinen VOR-testi olisi kalorisaatio (esim. kylmävesikalorisaatio, jossa korvaan laitetaan kylmää vettä ja normaalisti havaitaan vastakkaisen korvan suuntaan lyövä nystagmus). 2.9 Ulkonenän tukirakenteesta 1/3 on luuta ja 2/3 rustoa Solution. Vastaus O Ulkonenän pyramidin yläosan muodostavat kaksi nenäluuta, jotka kiinnittyvät frontaaliluuhun. Pyramidin sivuosan muodostavat yläleuanluun processus frontalikset. Luiden rajaamaa nenäaukkoa nimitetään apertura piriformikseksi. Nenäluut kiinnittyvät rustoon ohuiden sidekudossäikeiden avulla. Ylälateraalirusto muodostaa ulkonenän rustoisen yläosan. Alaosan muodostavat symmetriset, kaaren muotoiset parilliset alaarirustot, joissa erotetaan mediaalinen ja lateraalinen osa (crus mediale ja crus laterale) ja niiden välissä nenänpäätä muovaava ns. välihaara. Crus medialet, sidekudos ja iho muodostavat nenän etuosan ns. kolumellan. Kolumellan takaa alkaa nenän väliseinä. Nenän väliseinä on syvyyssuunnassa noin 7 cm mittainen. Nenäkäytävät avautuvat nenänieluun koaaniaukkoina. 2.10 Nenässä on viisi pari pieniä, nenän toimintaan vaikuttavia lihaksia Solution. Vastaus O M. dilatator avaa sierainaukkoja. M. levator labii superior (alaque nasi) kiinnittyy yläleuanluun processus frontalikseen ja laajentaa sieraimia. M. depressor septin toiminta vaikuttaa kolumellan pituuteen ja lihaksen toiminta laajentaa sierainaukkoja voimakkaassa sisäänhengityksessä. M. nasaliksen (alar ja transverse osat) toiminta saa nenän pidentymään ja painumaan kasaan ja supistamaan sierainaukkoja. Sen vastavaikuttajalihas on m. procerus. Joissain lähteissä vielä mainitaan compressor narium minor, mutta viisi paria on mainittu oppikirjassa ja on täten oikea vastaus tentissä. 2.11 Aikuisella nenän väliseinä on kokonaisuudessaan rustoa Solution. Vastaus V Aikuisella nenän väliseinän, septumin, etuosa on rustoa ja takaosa luuta. Lapsella koko septum on rustoinen, mutta septumin takaosa luutuu viimeistään murrosiässä. Septumin luisen osan muodostavat etmoidaaliluun lamina perpendicularis ylhäällä ja vomer takana alhaalla. Septumin etuosan rusto on kiinnittynyt yläleuanluun keskiviivan premaksillaariharjanteeseen. Septumrusto ja siihen molemmilla puolilla kiinnittyneet ylälateraalirustot muodostavat yhdessä T-mallisen rakenteen. 2.12 Kummassakin nenäontelossa on lateraaliseinämään kiinnittyvät ala-, keski- ja yläkuorikko (concha) Solution. Vastaus O Concha inferior, medialis ja superior. Ne muodostuvat ohuista kaarevista luurakenteista, joita limakalvo verhoaa. Alakuorikon ja sivuseinämän muodostamaa tilaa kutsutaan alakäytäväksi ja keskikäytävä on vastaavasti sivuseinämän ja keskikuorikon rajaama tila. 2.13 Kyyneltiehyt avautuu nenäontelon yläkäytävään Solution. Vastaus V Kyyneltiehyt avautuu alakäytävään. 2.14 Johtumistyyppisessä kuuloviassa Weberin testi lateraalistuu terveeseen korvaan ja Rinnen testissä on negatiivinen sairaassa korvassa Solution. Vastaus V Konduktiivisessa kuuloviassa Weber lateraalistuu sairaaseen korvaan, koska konduktiivinen vika tekee sisäkorvan sensitiivisemmäksi luuvälitteiselle äänelle ja siten ääni aistitaan voimakkaampana sairaan korvan puolella. 2.15 Poskiontelon luonnollinen aukko nenäonteloon sijaitsee keskikäytävässä Solution. Vastaus O Parillisen poskiontelon (sinus maxillaris) leveys on aikuisella n. 2,5 cm ja syvyys n. 3,5 cm ja kokonaistilavuus noin 15 ml. Luonnollinen aukko nenään (ostium) sijaitsee ontelon ylämediaaliosassa ja on läpimitaltaan 2–5 mm. Nenäkäytävän puolelle ostium avautuu keskikuorikon alle ostiomeataalisen yksikön alueelle. Poskiontelosta voi olla nenään myös yksi tai useampi ylimääräinen aukko, ns. akkessorinen ostium. 2.16 Nenän ahtain kohta, ns. valvula-alue sijaitsee 1,5-2 cm sierainaukosta Solution. Vastaus O Nenähengityksen kannalta tärkeä alue sijaitsee nenän etuosassa n. 1,5–2 cm sierainaukosta. Tämän kolmionmuotoisen nenän ahtaimman kohdan, ns. valvula-alueen, rajaavat septum, ylälateraaliruston alareuna, alakuorikon etureuna ja nenäkäytävän pohja. Valvula-alueen ahtautuminen (esim. valvulainsuffisienssissa, jossa on sieraimen lateraaliseinämän rustojen vajaatoimintaa, jonka seurauksena valvula-alue painuu sisäänhengityksen aiheuttaman alipaineen seurauksena sisäänpäin (Bernoullin laki)) heikentää nenän ilmavirtausta. 2.17 Aikuisilla sivuonteloiden koossa voi olla huomattaviakin yksilökohtaisia eroja Solution. Vastaus O Onteloiden kasvunopeus ja lopullinen koko on yksilöllistä. Sivuontelot saavuttavat lopullisen kokonsa 15–18 vuoden ikään mennessä. 2.18 Parilliset otsaontelot (sinus frontalis) alkavat kasvaa vasta aikuisiällä Solution. Vastaus V Alkavat kasvaa vasta kouluiässä. Niiden koko vaihtelee suuresti ja ne voivat myös puuttua tois- tai molemminpuolisesti. 2.19 Nenänielun etuseinämän keskeinen rakenne on kaarenmuotoinen torus tubarius, jonka keskellä on korvatorven, tuba auditivan aukko Solution. Vastaus V Kyseessä on nenänielun sivuseinämän keskeinen rakenne. Se on nasofarynxin mukoosapinnan kohouma, joka muodostuu korvatorven rustoisen osan tyvestä. Sen tehtävänä on suojata korvatorven aukkoa. 2.20 M. tensor ja levator veli palatinin supistuminen niellessä tai haukotellessa avaa korvatorven suuta ja silloin ilmaa pääsee välikorvaan Solution. Vastaus O 2.21 Infraorbitaalihermo kulkee silmäkuopan luisessa pohjassa ja tulee luukanavastaan ulos silmäkuopan alareunassa. Solution. Vastaus O Keskikasvon alueen tuntohermo on n. infraorbitalis, joka on n. maxillariksen haara. Sijaintinsa vuoksi infraorbitaalihermo on alttiina vaurioitumiselle esimerkiksi kasvovammojen ja leikkausten yhteydessä. Silmäkuopan luinen pohja on samalla poskiontelon katto. 2.22 Parasympaattinen hermoärsytys aiheuttaa vasokonstriktion ja nenän limakalvon supistumisen Solution. Vastaus V Nenäontelossa on hyvin runsas parasympaattisten ja sympaattisten hermosäikeiden verkosto. Sympaattinen hermoärsytys aiheuttaa vasokonstriktion ja nenän limakalvon supistumisen. Parasympaattinen aktivaatio lisää nenän limakalvon eritystoimintaa ja laajentaa verisuonia. 2.23 Nenän sivuonteloiden runsas verenkierto tulee sekä a. carotis internasta että a. carotis externasta Solution. Vastaus O A. carotis internasta tulevan a. ophthalmican haarat a.ethmoidalis anterior ja posterior huolehtivat nenän ylä- ja etuosien verenkierrosta. Keskikuorikon takapään kohdalla sijaitsevan foramen sphenopalatinumin kautta nenään tuleva a.sphenoplatina suonittaa suunnilleen keskikuorikkotason alapuolelta nenänkäytävien ala- ja takaosaa. Tämä valtimo on merkityksellinen vaikeiden nenäverenvuotojen hoidon kannalta. Nenän valtimoiden välillä on runsaasti anastomooseja. Nenän väliseinän etuosassa on tiivis verisuoniverkosto ns. locus Kiesselbachin alueella. Laskimoiden kulku seuraa pääosin valtimoita. Laskimot ovat läpättömiä, ja osa niistä laskee sinus cavernosukseen. Siten nenän ja sivuonteloiden alueen infektio voi levitä joskus kallon sisälle. 2.24 Nenän limakalvon pinta on värekarvallista lieriöepiteeliä Solution. Vastaus O Samoin sivuonteloiden limakalvo. 2.25 Nenäkäytävien pohjalla sijaitsevan hajuepiteelin pinta-ala on noin 5 cm2 Solution. Vastaus V Hajuepiteelin pinta-ala kylläkin on n. 5cm2, mutta se sijaitsee nenäkäytävien katossa lamina cribrosan ja keski- sekä yläkuorikon yläosan alueella. Hajuepiteelissä on olfaktorisia sensorineuroneita. Hajumolekyylit liukenevat mukoosapinnan eritteisiin ja sitoutuvat reseptoreihin, mikä johtaa hajusignaalin syntymiseen. 2.26 Vastasyntynyt ei pysty hengittämään suun kautta ja avoin nenä on sen vuoksi elintärkeä Solution. Vastaus O Tämä on jokseenkin harhaanjohtava kommentti kirjassa. Vastasyntyneet ovat ns. preferentiaalisia nenähengittäjiä eli he hengittävät luonnollisesti nenän kautta ja suun kautta hengitetään vain tietyissä tilanteissa (esim. itkiessä tai nenän tukkeutuessa). Tietystihän vastasyntyneetkin pystyvät täydellisessä nenäokkluusiossa hengittämään suun kautta, mutta tämä on vain merkittävästi vaikeampaa ja kuluttavampaa vastasyntyneille kuin vanhemmille lapsille. Yleensä vauva itkee enemmän nenän tukkeutuessa ja itkiessään vauva hengittää suun kautta. Jos pienet vauvat eivät pystyisi tarpeen tullessa hengittää suun kautta, niin jokainen ylähengitystieinfektion saanut vauva, jonka nenä tukkeutuu, jouduttaisiin intuboimaan. Vastasyntyneet kuitenkin välttävät suuhengittämistä, koska he alitajunnassaan tietävät sen johtavan leuan alikehittymiseen. 2.27 Aamulla herätessä ilmenevä nenäntukkoisuus on aina merkki sairaudesta Solution. Vastaus V Aamulla herätessä ilmenevä nenäntukkoisuus on fysiologista ja helpottuu ylösnoustua. Tämä johtuu siitä, että makuuasennossa limakalvoturvotus lisääntyy; kyljellä nukuttaessa enemmän alempana olevassa nenäontelossa. 2.28 Nenän fysiologiaan kuuluu noin 80 % ihmisistä nenäsykli, jossa nenäonteloiden limakalvoturpeus vaihtelee puolelta toiselle parin tunnin välein Solution. Vastaus O Myös nenän mukosiliaaritoiminnassa havaitaan nenäsyklin aiheuttama puoliero. Hypotalamuksen säätelemänän autonominen hermosto ohjaa nenäontelon verisuonien konstriktiota ja dilataatiota siten, että välillä toinen puoli nenäontelosta on enemmän tukossa ja taas välillä se on enemmän auki. Ajatellaan, että tällä on merkitystä limakalvon toipumisen kannalta. Nenäsykli näkyy myös nenän virtausvastuksen voimakkuuden vaihteluna puolelta toiselle. Nenän kokonaisvirtausvastus säilyy kuitenkin tasaisena. 2.29 Välikorvan, korvatorven, nenän ja sen sivuonteloiden sekä alempien hengitysteiden limakalvon epiteelikerros koostuu pääasiassa värekarvallisista lieriösoluista Solution. Vastaus O Kussakin värekarvasolussa on noin 200 värekarvaa, siliaa (cilia). Värekarvasolujen päällä on limakerros. 2.30 Hengitysteiden limakalvon mukosiliaari- eli limankuljetustoiminnan häiriö on aina synnynnäinen Solution. Vastaus V Useimmiten taustalla on hankittu syy, esim. krooninen riniitti/rinosinuiitta, tulehdukselliset alahengitystiesairaudet yms. Nämä hidastavat mukosiliaarista kuljetusta (hengitysteiden värekarvasolujen värekarvojen liikehdintää, joka kuljettaa haitallisia aineita pois hengitysteistä). Hyvä esimerkki tästä on viruspneumonia, joka altistaa bakteeripneumonialle osin siitä johtuen, että viruspneumonia vaurioittaa mukosiliaarista eskalaattoria ja täten bakteereita pystyy tarttua ja kertyä keuhkon mukoosapinnoille helpommin. Synnynnäiset syyt ovat harvinaisia, ja niistä tavallisin on liikkumattomien värekarvojen oireyhtymä (immotile cilia syndrome tai primary ciliary dyskinesia). Tämän yleisyys on noin 1:20 000. Hengitystieoireet alkavat pian syntymän jälkeen. Iän myötä kehittyy usein täydellinen Kartagenerin (Siewertin) oireyhtymä, jossa situs inversukseen (sisäelimet ovat järjestyneet peilikuvana normaaliin nähden) liittyvät krooniset poskiontelotulehdukset ja bronkiektasiatauti. Vaikeissa tulehduksellisissa hengitystiesairauksissa synnynnäinen värekarvojen toimintahäiriö tulisi muistaa. Värekarvojen poikkileikkauksissa havaitaan täydellinen dyneinihaarakkeiden puutos. Miehet voivat olla infertiilejä, koska myös siittiöiden liike on huomattavasti alentunut. 2.31 Hajuaistin häiriö voi joskus olla Alzheimerin taudin ensimmäisiä oireita Solution. Vastaus O Hajuaistin häiriöt voivat liittyä ylähengitysteiden sairauksiin, kuten krooniseen polypoottiseen rinosinuiittiin tai hermostoperäisiin häiriöihin. Alzheimerin tauti voi vaurioittaa mm. bulbus olfactoriusta ja siten häiritä hajuaistia. Alzheimerin taudin lisäksi mm. Parkinsonin taudissa, MS-taudissa ja Lewyn kappale -dementiassa voi esiintyä hajuaistin häiriöitä. 2.32 Leuan- ja kielenalussylkirauhasten tiehyet avautuvat posken limakalvolle Solution. Vastaus V Suuria sylkirauhasia on kolme paria: leuanalussylkirauhaset, kielenalussylkirauhaset ja parotisrauhaset. Pieniä sylkirauhasia on kaikkialla suun limakalvoilla. Avautuvat suupojan etuosaan. Korva-sylkirauhanen (glandula parotis, parotisrauhanen) taas avautuu posken limakalvolle yläposkihampaiden kohdalle. 2.33 Suun limakalvo on kerrostunutta lieriöepiteeliä Solution. Vastaus V Suun limakalvo on kerrostunutta levyepiteeliä. Se sisältää satoja pieniä limakalvonalaisia sylkirauhasia. Limakalvossa on herkkä kipu-, kosketus- ja lämpötunto. Leukaluiden alveoliharjanteiden ja kovan suulaen limakalvo on kiinnittynyt tiukasti alustaansa poikittaisjuosteisen mukoperiostin avulla. Poskien ja suunpohjan limakalvo kiinnittyy löyhästi alla oleviin kudoksiin. 2.34 Vallecula epiglottidis sijaitsee sijaitsee kielen tyven ja kurkunkannen välissä Solution. Vastaus O Vallecula epiglottidis/epiglottica tarkoittaa parillisia kuoppia, jotka toimivat “syljen ansana”, jossa sylki ja ruoka pysähtyvät hetkellisesti, estäen nielemisrefleksiä käynnistymästä ennen aikojaan. On myös mahdollinen tunnistettavissa oleva maamerkki intubaatiossa. 2.35 Nielun katossa sijaitsee kitarisa Solution. Vastaus O Kitarisa (adenoid) sijaitsee nenän takana nenänielussa. Ovat osa immuunipuolustusta ja alueen immuunisolut nappaavat ja tunnistavat patogeeneja, jotka pääsevät suun tai nenän kautta nieluun. Nielurisat (tonsils) taas sijaitsevat kielen molemmin puolin nielun sivuseinissä ja näkyvät suoraan suuhun katsottaessa. 2.36 Kurkunpään tehtävänä on suojata hengitysteitä vieraalta materiaalilta sekä mahdollistaa äänen tuottaminen Solution. Vastaus O Kurkunpää = larynx Epiglottis (kurkunkansi) suojaa henkitorven aukon niellessä, mikä suojaa hengitysteitä ja estää aspiraatiota. Larynxissa on myös äänihuulet, jotka tuottavat ääntä fonaatiossa. 2.37 Sormusruston (rengasrusto, cartilago cricoidea) ja kilpiruston (cartilago thyroidea) etuosien välissä sijaitsee ligamentum cricothyroideum Solution. Vastaus O Tänä lihamentti estää näitä rustoja liikkumasta liian kauas toisistaan. Se leikataan hätäkrikotyreotomiassa, jos on ylähengitysteiden obstruktio ja ilmatien avaaminen ei ole muuten onnistunut. 2.38 Henkitorvi on kapeimmillaan sormusruston kohdalla Solution. Vastaus O Tällä on merkitystä vierasesineiden tarttumisen ja hengitysteiden ahtaumien kannalta. 2.39 Kurkunpäätä hermottavan nervus vaguksen haara nervus recurrens kiertää oikealla aortankaaren ja palaa kurkunpäähän Solution. Vastaus V N. recurrens kulkee molemmin puolin kaulavaltimon rungon vieressä ja kiertää oikealta a. subclavian alta kurkunpäähän. Vasemmalla puolella n. recurrens kiertää aortankaaren. "],["Sisaanpaasytentti2021.html", "Kappale 3 Sisäänpääsy 2021 (Invictus) 3.1 Kielen tyven ja kurkunpään yhtymiskohta fossa morgagni 3.2 Ilmajohtomittauksessa 125-8000 hertziä 3.3 Vestibulaarisessa elimessä aistitaan pään kiertoliikettä kaarikäytävissä 3.4 Keuhkosyöpä voi aiheuttaa äänihuulihalvauksen 3.5 Otsaontelot alkavat kehittyä vasta kouluiässä 3.6 Kasvohermohalvaus voi kehittyä otiitin seurauksena 3.7 Korvatorvi yhdistää välikorvan ja mastoidaalilokeroston 3.8 Meluvammassa kuulokäyrässä todetaan aluksi kuoppa 4 -6 kHz:n taajuudella 3.9 Puheen ymmärtäminen hälyssä on tyypillisesti heikentynyttä 3.10 Joskus kuulon alenemaan liittyy korvien soimista, joka voi olla subjektiivisesti haittaavampaa kuin pieni kuulonalenema 3.11 Lasten yleisimpiä infektioita on akuutti korvakäytävätulehdus väärin, välikorvatulehdus 3.12 Meluhaitassa ensimmäisenä yleensä alenee matalat äänet väärin, korkeat äänet ensin 3.13 Ääniraurakokeet on parempia kuulon tutkimiseen kuin audiometria 3.14 Seruminaali- ja talirauhaset sijaitsevat luisessa korvakäytävässä 3.15 N. facialis on kasvojen tuntohermo 3.16 N. facialis hermo haarautuu korvasylkirauhasten sisällä 3.17 Immotile cilia altistaa poskiontelotulehduksille 3.18 Anosmia tarkoittaa hajujen yliherkkää aistimista 3.19 Hajuaistin häviäminen vanhuudessa normaali ilmiö 3.20 Lasten nenän väliseinä kokonaan rustoa 3.21 Poikkeuksellinen kysymys: Mitä taajuuksia testataan c5 ääniraudalla? 3.22 Poikkeuksellinen kysymys: Kerro Kiesselbachin alueen sijainti sanallisesti 3.23 Kuvassa oikea tärykalvo. Nimeä rakenteet. 3.24 Kuvassa on Cortin elin. Tunnista rakenteet. 3.25 Kuvassa koronaalinen leike epiglottiksesta. Nimeä alueet (1-3) ja rakenteet (4-8). 3.26 Kuvassa suuontelon rakenteet edestäpäin katsottuna. Nimeä rakenteet.", " Kappale 3 Sisäänpääsy 2021 (Invictus) 2016-tärpit olleet ilmeisesti käytössä, mutta niiden lisäksi myös uusia kysymyksiä jonkin verran. Tässä nyt vain uudet. Periaate on sama kuin aikaisemmissa eli vastaa, onko väittämä oikein vai väärin. Lopussa on kylläkin muutama poikkeuksellinen kysymys, joissa vaaditaan ihan sanallista vastausta eikä vain O/V. Lopussa myös muutamia kuvantunnistustehtäviä. 3.1 Kielen tyven ja kurkunpään yhtymiskohta fossa morgagni Solution. Vastaus V Fossa morgagni (ventriculus laryngis) tarkoittaa ääni- ja taskuhuulten väliin jäävää pientä poukamaa 3.2 Ilmajohtomittauksessa 125-8000 hertziä Solution. Vastaus O Luujohtotutkimuksessa tutkitaan kuulokynnykset taas 0,25–4 kHz:n taajuusalueilla. Ilmajohtotutkimuksessa kuulokkeiden keskikohta on asetettava tarkkaan korvakäytävien kohdille. Tällöin äänet etenevät suoraan ilman heijastuksia korvakäytävään ja tärykalvolle sekä edelleen välikorvaan ja sisäkorvaan. Mikäli korvakäytävän suu on kapea ja pyrkii painumaan kuulokkeiden alla kasaan, tutkimuksen aikana voidaan käyttää korvakäytävän suuta auki pitävää holkkia. Ensin tutkitaan 1 kHz:n kuulokynnys. Sen jälkeen tutkitaan suurempien taajuuksien kuulokynnykset, kontrolloidaan 1 kHz:n kuulokynnys ja jatketaan pienten taajuuksien tutkimisella. 3.3 Vestibulaarisessa elimessä aistitaan pään kiertoliikettä kaarikäytävissä Solution. Vastaus O Sisäkorvan tasapainoelin eli vestibulaarinen elin muodostuu kolmesta kulmakiihtyvyyttä ja pään kiertoliikettä aistivasta kaarikäytävästä ja kahdesta pään asentoa ja suoraviivaista kiihtyvyyttä aistivasta pääte-elimestä, utriculuksesta ja sacculuksesta. Kaarikäytävät ovat likimain kohtisuorassa toisiaan vasten. Kullakin kaarikäytävällä on vastinpari samassa tasossa toisessa korvassa. Tämän vuoksi esimerkiksi vaakasuoran kaarikäytävän suuntainen kiertoliike vasemmalle kiihdyttää vasemman puolen vaakasuoran kaarikäytävän toimintaa, kun taas samanaikaisesti oikean puolen vaakasuoran kaarikäytävän toiminta vähenee. Perifeerinen hermotoiminta yhdistetään aivorungossa ja johdetaan silmien motoneuroneihin. Seurauksena on silmien kiertyminen vaakasuorassa tasossa kompensatorisesti oikealle. 3.4 Keuhkosyöpä voi aiheuttaa äänihuulihalvauksen Solution. Vastaus O Kurkunpää saa hermotuksensa n.vaguksen kautta. N. vaguksesta haarautuu n. laryngeus superior ja n. recurrens. Kurkunpään sisäiset lihakset saavat hermotuksensa n. recurrensin kautta, paitsi m. cricothyreoideus, jonka hermotus tulee n. laryngeus superiorin kautta. N. recurrens kulkee molemmin puolin kaulavaltimon rungon vieressä ja kiertää oikealta a. subclavian alta kurkunpäähän. Vasemmalla puolella n. recurrens kiertää aortankaaren. Tämän vuoksi välikarsinan ja keuhkon kasvaimissa ensioireena voi olla äänihuulihalvauksen aiheuttama äänen käheys johtuen n. recurrensiksen vaurioitumisesta. 3.5 Otsaontelot alkavat kehittyä vasta kouluiässä Solution. Vastaus O Sivuontelot saavuttavat lopullisen kokonsa 15–18 vuoden ikään mennessä. Niiden koko vaihtelee suuresti ja ne voivat myös puuttua tois- tai molemminpuolisesti. 3.6 Kasvohermohalvaus voi kehittyä otiitin seurauksena Solution. Vastaus O Välikorvatulehdus paranee yleensä hyvin. Kuitenkin se voi joskus aiheuttaa vakavia, jopa hengenvaarallisia komplikaatioita. Nämä voivat olla intratemporaalisia (äkillinen kartiolisäkkeen tulehdus, kasvohermohalvaus, sisäkorvatulehdus) tai intrakraniaalisia (sinustromboflebiitti, märkäinen aivokalvontulehdus, aivopaise). Erittäin tärkeää on, että nämä harvinaiset komplikaatiot tunnistetaan ajoissa ja hoidetaan viivytyksettä. Kasvohermohalvaus voi syntyä sekä akuutin että kroonisen välikorvatulehduksen tai helmiäisen komplikaationa. Äkillisen välikorvatulehduksen aiheuttaman kasvohermohalvauksen taustalla on usein hermokanavan synnynnäinen luupuutos. Silloin kasvohermon suojana on vain välikorvan limakalvo. Potilas on lähetettävä päivystyksenä KNK-yksikköön. Hoito on laaja parasenteesi tai tympanostomia sekä aluksi laskimoon annettava antibioottihoito. Hermon turvotusta pyritään vähentämään suun kautta otettavalla steroidilääkityksellä. Infektion rauhoituttua hermon toiminta palautuu normaaliksi yleensä muutamassa viikossa. Kroonisen välikorvatulehduksen ja korvan helmiäisen yhteydessä tulehdus saattaa syövyttää kasvohermon luukanavaa. Helmiäinen voi myös paineellaan vaurioittaa kasvohermoa. Kiireellinen leikkaushoito hermon toiminnan palauttamiseksi on välttämätöntä. Potilas tulee lähettää päivystystapauksena erikoissairaanhoitoon. 3.7 Korvatorvi yhdistää välikorvan ja mastoidaalilokeroston Solution. Vastaus V Korvatorvi (tuba Eustachii) yhdistää välikorvaontelon nenänieluun. Korvatorvella on tärkeä merkitys välikorvaontelon eritteen poistumisessa, sekä välikorvan ja kartiolisäkkeen lokeroston ilmastoinnissa. Mastoidaalilokerosto on yhteydessä välikorvan yläosaan kapean solan (adituksen) välityksellä. 3.8 Meluvammassa kuulokäyrässä todetaan aluksi kuoppa 4 -6 kHz:n taajuudella Solution. Vastaus V Audiogrammissa todetaan terävä symmetrinen 3-6 kHz:n taajuusalueen kuoppa. “Melukuoppa” syvenee ja laajenee, jos altistuminen jatkuu vuosia. Suurien taajuuksien alueelta kuulon alenema saattaa levitä pienten taajuuksien alueelle. Merkityksellisen meluvamman kehittymiseen kuluu pitkä aika – tavallisesti 20–30 vuotta. Melualtistuksen kokonaan päätyttyä tilanne ei enää etene. Meluvamman merkitys saattaa korostua myöhemmin, kun kuulo iän mukaisesti huononee. Meluvamma aiheuttaa sensorineuraalisen (aistimistyyppisen) kuulovian. Meluvammariski on suhteessa ennen kaikkea melun voimakkuuteen ja altistuksen kestoon. Pitkäaikaisen melun seurauksena sisäkorvan aineenvaihdunnassa tapahtuu aluksi biokemiallisia muutoksia. Nämä johtavat ääntä aistivien solujen toimintahäiriöön. Mikäli altistus jatkuu tai melun voimakkuus lisääntyy, ilmenee sisäkorvan solutuhoa ja tukirakenteiden vaurioita. Ulkokarvasolut vaurioituvat ennen sisempiä. Altistavan äänen taajuudesta riippumatta nämä muutokset heikentävät kuuloa aluksi 3–6 kHz:n taajuusalueella. Merkittävän altistuksen rajana pidetään yleisesti 85 dB ekvivalenttimelutasoa eli meluannosta. Ekvivalenttimelutaso määritetään useimmiten 8 tunnin altistuksen mukaan. Melualtistus käytännössä usein vaihtelee. Kahdeksan tunnin ekvivalenttimelutasolla tarkoitetaan sitä melun määrää, joka saataisiin ao. aikana jos melu olisi tasaista. 3.9 Puheen ymmärtäminen hälyssä on tyypillisesti heikentynyttä Solution. Vastaus Oikein Varsinkin ikääntyessä. Tyypillinen ikäkuulopotilas kertoo kuulevansa, mutta puheesta on vaikea saada selvää ja puheen ymmärtäminen etenkin hälyssä on ongelma. Kognitiiviset toiminnot vaikuttavat puheen ymmärtämiseen etenkin hälyssä. Puheentunnistukseen liittyvät vaikeudet ikäkuulopotilailla johtuvat kuulokynnysten heikkenemisen lisäksi vaikeuksista erottaa äänisignaalin aika-, taajuus- ja intensiteettieroja. Myös suuntakuulovaikeuksia todetaan ja tämä saattaa liittyä heikentyneeseen binauraalikuuloon (kahdella korvalla kuuleminen). Kuuluvuuden tasoittumisesta (recruitment) johtuen ikäkuulopotilas kokee kuuloviasta huolimatta voimakkaat äänet epämiellyttävinä samalla kun hiljaiset äänet jäävät kokonaan kuulumatta tai kuuluvat heikosti. 3.10 Joskus kuulon alenemaan liittyy korvien soimista, joka voi olla subjektiivisesti haittaavampaa kuin pieni kuulonalenema Solution. Vastaus O Tinnitus tarkoittaa potilaan kuulemaa ääntä, joka ei ole peräisin ulkoisesta äänilähteestä eikä se ole tunnistettavaa puhetta tai musiikkia. Tinnitus voi olla objektiivinen, jolloin ulkopuolinenkin voi sen kuulla esimerkiksi korvan seudulta auskultoiden. Objektiivisen tinnituksen taustalla on tavallisimmin vaskulaarinen syy, kuten verisuonimalformaatio tai -stenoosi, joka voidaan todeta magneettiangiografialla. Tavallisimmin kyse on kuitenkin subjektiivisesta tinnituksesta, jonka havaitsee ainoastaan henkilö itse. Ääni kuulostaa tavallisimmin vinkumiselta, soimiselta, suhinalta tai jyrinältä, ja se voi olla jatkuvaa tai ajoittaista. Korvien soiminen on hyvin tavallista; lähes kaikilla korvat ovat joskus soineet. Täysin hiljaisessa äänieristetyssä tilassa yli 90 % ihmisistä korvat alkavat soida muutaman minuutin jälkeen. Noin 40 %:lla ihmisistä on ollut pidempiaikaista korvien soimista ja jopa 10 %:lla korvat soivat jatkuvasti. Vain muutama prosentti näistä kokee tinnituksen häiritsevänä. Tavallisimmin tinnitus liittyy sensorineuraaliseen kuulovikaan. Silloin korva tuottaa niitä ääniä, joita se ei ulkopuolelta kuule. Jos tinnitusäänen frekvenssiä mitataan huonokuuloiselta, se usein vastaa sitä taajuutta, jolta kuulo on laskenut. Tinnitus voi liittyä myös purentahäiriöihin ja niskahartiaseudun lihaskireyksiin. 3.11 Lasten yleisimpiä infektioita on akuutti korvakäytävätulehdus väärin, välikorvatulehdus Solution. Vastaus V Äkillinen välikorvatulehdus on yksi tavallisimmista lapsuusiän infektioista. Se on yksi yleisimmistä syistä lääkärille hakeutumiseen ja yleisin syy antibioottikuurien määräämiseen lapsille. Välikorvatulehdukset ovat myös tavallisin syy lasten kirurgisille toimenpiteille. Äkillisen välikorvatulehdusta esiintyy kaikissa ikäryhmissä, mutta sen ilmaantuvuus on suurin 0,5–2 vuoden ikäisillä lapsilla. Vuoden ikään mennessä noin 40 % lapsista, kahden vuoden ikään mennessä noin 70 % ja kolmen vuoden ikään mennessä lähes 85 % lapsista on sairastanut vähintään yhden välikorvatulehduksen. Pieni osa lapsista on erityisen alttiita sairastamaan toistuvia välikorvatulehduksia. Noin 10 % lapsista on sairastanut 3 tai useampia välikorvatulehduksia jo ennen yhden vuoden ikää. 3.12 Meluhaitassa ensimmäisenä yleensä alenee matalat äänet väärin, korkeat äänet ensin Solution. Vastaus V Korkeat äänet alenevat ensin. Meluvammassa kuulo heikkenee altistavan äänen taajuudesta riippumatta aluksi 3-6 kHz:n taajusalueella. 3.13 Ääniraurakokeet on parempia kuulon tutkimiseen kuin audiometria Solution. Vastaus V Äänirautakokeita (Weber ja Rinne) käytetään apuna, kun päätellään kuulovian tyyppiä. C5 ääniraudalla voidaan myös tutkia potilaan mahdollista kuulovikaa suurilla taajuuksilla (esim. meluvamma). Äänirauta laitetaan soimaan ja viedään tutkittavan korvan viereen. Mitataan, kuinka pitkään potilas kuulee äänen. Normaalikuuloinen kuule ääniraudan soimisen n. 20 sekunnin ajan hiljaisessa ympäristössä. Tarkempaan diagnostiikkaan ja kuulovian vaikeusasteen määrittämiseen tarvitaan kuitenkin aina audiometriaa. 3.14 Seruminaali- ja talirauhaset sijaitsevat luisessa korvakäytävässä Solution. Vastaus V Rustoisen korvakäytävän (eli korvakäytävän alkuosan) ihossa sijaitsevat seruminaali- (muuntuneita hikirauhasia) ja talirauhaset. Korvavaha (cerumen), on seruminaali- ja talirauhasten yhteistuote, jonka tehtävänä on muodostaa korvakäytävän ihon pinnalle sitä suojaava kalvo. 3.15 N. facialis on kasvojen tuntohermo Solution. Vastaus V N. trigeminus (CN V) on kasvojen tuntohermo. Se jakautuu kolmeen päähaaraan: V1 = n. ophtalmicus -&gt; otsaan ja silmien alueelle V2 = n. maxillaris -&gt; poskiin ja ylähuuleen V3 = n. mandibularis -&gt; leukaan ja alahuuleen 3.16 N. facialis hermo haarautuu korvasylkirauhasten sisällä Solution. Vastaus O Jakaa parotisrauhasen täten ns. pintalohkoon ja syvään lohkoon. Koska kasvohermo kulkee parotiksen sisällä, niin parotisrauhasen turvotus esim. parotiitissa tai tuumori voi aiheuttaa hermon kompressiota ja siten aiheuttaa perifeerisen kasvohermohalvauksen. 3.17 Immotile cilia altistaa poskiontelotulehduksille Solution. Vastaus O Limankuljetushäiriö johtuen mukosiliaarisen toiminnan ongelmasta (synnynnäinen kuten immotile cilia syndrome (harvinainen) tai hankinnainen kuten aikaisemman infektion aiheuttama) altistaa infektioille niin poskionteloissa kuin nenässä ja alahengitysteissä. 3.18 Anosmia tarkoittaa hajujen yliherkkää aistimista Solution. Vastaus V Anosmia tarkoittaa hajuaistin puuttumista. Hyperosmia taas tarkoittaisi yliherkkää hajuaistia. 3.19 Hajuaistin häviäminen vanhuudessa normaali ilmiö Solution. Vastaus V Huonosti sanoitettu, mutta täydellinen häviäminen ei ole normaalia. Hajuaistin heikentyminen kylläkin on hyvin yleistä ja normaaliakin. Väestöpohjaisten tutkimusten perusteella joka viidennellä henkilöllä on eriasteisia hajuaistin toimintahäiriöitä ja ne ovat tavallisimpia ikääntyneillä. Hajuaistin häiriöt voivat kuitenkin myös olla merkki monista neurologisista sairauksista, kuten Alzheimerin taudista, joten hajuaistin häviämistä vanhuksella ei voi suoraan kuvailla normaaliksi ilmiöksi. 3.20 Lasten nenän väliseinä kokonaan rustoa Solution. Vastaus O Lapsella koko septum on rustoinen, mutta septumin takaosa luutuu viimeistään murrosiässä. Septumin luisen osan muodostavat etmoidaaliluun lamina perpendicularis ylhäällä ja vomer takana alhaalla. 3.21 Poikkeuksellinen kysymys: Mitä taajuuksia testataan c5 ääniraudalla? Solution. Vastaus 4096 Hz C5 ääniraudalla voidaan tutkia potilaan mahdollista kuulovikaa suurilla taajuuksilla (esim. meluvamma). Äänirauta laitetaan soimaan ja viedään tutkittavan korvan viereen. Mitataan, kuinka pitkään potilas kuulee äänen. Normaalikuuloinen kuule ääniraudan soimisen n. 20 sekunnin ajan hiljaisessa ympäristössä. C1-äänirautaa taas käytetään mm. Weberin ja Rinnen kokeissa. Se soi 256 Hz. 3.22 Poikkeuksellinen kysymys: Kerro Kiesselbachin alueen sijainti sanallisesti Solution. Vastaus Nenän väliseinän etuosa Keiesselbachin alueella (a.k.a. Littlen alue tai Kiesselbachin kolmio) sijaitsee Kiesselbachin plexus, joka on nenän septumia ruokkiva anastomoottinen arteriaverkosto. On rikkaan suonistonsa takia tyypillinen sijainti (n. 90%) anteriorisille nenäverenvuodoille. 3.23 Kuvassa oikea tärykalvo. Nimeä rakenteet. Solution. Vastaus Alla Tärykalvo erottaa korvakäytävän välikorvaontelosta. Tärykalvo on kiinnittynyt vasaran varteen (manubrium mallei), joka on nähtävissä tärykalvon läpi. Vasaran varren yläpään lyhyestä haarakkeesta (processus brevis) eteen ja taakse lähtevät poimut jakavat tärykalvon sen pääosaan (pars tensa) ja ylhäällä sijaitsevaan pieneen pars flaccidaan eli Shrapnellin kalvoon. Keskeltä, vasaran varren pään (umbo) kohdalta tärykalvo on noin 2 mm sisempänä kuin reunoiltaan ja noin 2 mm etäisyydellä täryontelon luisesta mediaaliseinämästä (promontorium). Tämä antaa tärykalvolle lievästi suppilomaisen muodon. Pikkulapsilla tärykalvon ja luisen korvakäytävän takaseinän välinen kulma on huomattavasti loivempi kuin aikuisilla. Tautimuutosten paikantamisen helpottamiseksi tärykalvo jaetaan neljänneksiin (etuylä-, etuala-, taka-ala- ja takayläneljännekset) 3.24 Kuvassa on Cortin elin. Tunnista rakenteet. Solution. Vastaus Alla Cortin elin on siis sisäkorvan ns. varsinainen kuuloelin. 3.25 Kuvassa koronaalinen leike epiglottiksesta. Nimeä alueet (1-3) ja rakenteet (4-8). Solution. Vastaus Alla Kurkunpää jaetaan anatomisesti kolmeen osaan; supraglottiseen, glottiseen ja subglottiseen. Tällä jaolla on merkitystä kurkunpään kasvainten diagnostiikassa ja hoidossa. Supraglottiset leviävät kaulan imusolukkeisiin helpommin kurkunpään imusuonituksen takia. Tämän takia supraglottisella kurkunpään karsinoomalla on huonompi ennuste kuin glottisella. Subglottisia kasvaimia löytyy nykyään harvoin. Supraglottiseen osaan kuuluvat kurkunpään rakenteet äänihuulitasosta ylöspäin epiglottiksen yläreunaan saakka, glottiseen osaan kuuluvat äänihuulet ja niiden alapinta, ja subglottiseen osaan rakenteet äänihuulten alapinnasta sormusruston alareunaan. 3.26 Kuvassa suuontelon rakenteet edestäpäin katsottuna. Nimeä rakenteet. Solution. Vastaus Alla Suu (cavum oris) on ruuansulatuskanavan alkuosa. Se rajoittuu edessä huuliin, hampaisiin, ylä- ja alaleukaluihin. Suun pohjaosan muodostavat kieli, suunpohjan limakalvo ja lihakset. Leuan- ja kielenalussylkirauhasten tiehyet avautuvat kielen alle. Posken limakalvot ja hammaskaaret muodostavat suuontelon sivut. Korvasylkirauhasten tiehyet avautuvat posken limakalvoille. Suun katto koostuu kovasta (palatum durum) ja pehmeästä (palatum molle) suulaesta. Pehmeä suulaki jatkuu sivuilla etu- ja takalakikaarina. Lisäksi siihen kuuluu takana keskellä suulakikieleke (uvula). Nielun suuntaan suuontelo rajoittuu pehmeään suulakeen, etulakikaariin ja kielen tyveen. "],["Sisaanpaasytentti2015.html", "Kappale 4 Sisäänpääsytentti 2015 4.1 Rinne- &amp; Weber-testeistä taulukko, johon piti täyttää tulokset, jos on normaali tai toispuolinen konduktiivinen tai aistimistyylinen kuulovika 4.2 Kurkunpään anatomia anteriorinen kuva. Nimeä rakenteen 1-5 (kieliluu, kurkunkansi, kilpirusto, sormusrusto, henkitorvi) 4.3 Nenän ja sivuonteloiden merkitys hengityksessä", " Kappale 4 Sisäänpääsytentti 2015 4.1 Rinne- &amp; Weber-testeistä taulukko, johon piti täyttää tulokset, jos on normaali tai toispuolinen konduktiivinen tai aistimistyylinen kuulovika Käy läpi päässäsi, millaiset tulokset saat Weberin ja Rinnen testeistä erilaisissa kuulovioissa. Solution. Vastaus Alla Weberin ja Rinne testit ovat äänirautakokeita (käytetään C1-äänirautaa eli 256 Hz-rautaa; C5-rauta olisi 4096Hz), joita voidaan käyttää apuna, kun päätellään potilaan kuulovian tyyppiä. Tarkempaan diagnostiikkaan ja kuulovian vaikeusasteen määrittämiseen tarvitaan kuitenkin aina audiometriaa. Kuuloviat luokitellaan sensorineuraalisiin (aistimiskuuloviat ja neuropatiatyyppiset), konduktiivisiin (johtumiskuuloviat) ja kombinoituihin (sekatyyppisiin) vikoihin. Sensorineuraalinen kuulovika kuvaa lähinnä sisäkorvan ja kuulohermon toimintaa. Sen harvinaisena muotona voidaan erottaa sentraalinen kuulovika, jossa vika on lähinnä aivokuorella tai aivorunkotasolla. Sensorineuraalisessa viassa sekä ilmajohtokynnykset että luujohtokynnykset ovat samalla tasolla (esim. vanhuuden huonokuuloisuus ja useimmat perinnölliset kuuloviat). Kuulohermon neuropatiassa sisäkorva toimii normaalisti, mutta kuulohermo ei välitä ääntä normaalisti kuuloaivokuorelle. Neuropatiassa kuulokynnykset voivat vaihdella normaalista vaikean kuulovian tasolle, ja tyypillistä on kuulokynnyksiin nähden suhteettoman heikko puheentunnistuskyky. Konduktiivisessa viassa luujohtokynnykset ovat normaalit, mutta ilmajohtokynnykset heikentyneet vähintään 15 dB. Ääni ei pääse esteettä kulkeutumaan sisäkorvaan, joka toimii normaalisti. Konduktiivinen kuulovika ei heikennä puheen tunnistusta. Esimerkkeinä ovat mm. sekretorinen välikorvatulehdus, tiukka vaikkutulppa tai kuuloluuketjun jäykistymä (mm. otoskleroosi). Kombinoidussa kuuloviassa sekä luujohto- että ilmajohtokynnykset ovat heikentyneet (luujohtokynnykset ovat paremmat kuin ilmajohtokynnykset) eli kyseessä on sensorineuraalisen ja konduktiivisen vian yhdistelmä (esim. pitkälle edennyt otoskleroosi tai krooninen välikorvatulehdus ja vanhuuden huonokuuloisuus yhdessä). Weberin testissä C1 äänirauta kopautetaan omaa polvilumpiota vasten ja varmistetaan ääniraudan tasainen soiminen. Tämän jälkeen äänirautaa käytetään tutkittavan korvan vieressä, jotta tutkittava tietää minkä korkuista ääntä tutkitaan. Sitten painetaan äänirauta tasaisesti tutkittavan päähän keskilinjassa ja kysytään missä ääni kuuluu. Normaalisti ääni kuuluu keskellä päätä tai molemmissa korvissa yhtä voimakkaana. Mikäli ääni kuuluu voimakkaampana toisessa korvassa, niin syynä voi olla tämän korvan parempi kuulo tai johtumistyyppinen kuulovika, mikä selvitetään edelleen Rinnen testillä. Weberin testi on hyvin herkkä ja jo alle 5 dB puoliero saa aikaan äänen lateralisoitumisen. Rinnen testissä soiva äänirauta painetaan potilaan korvan taakse mastoidaaliluun pintaan. Tuolloin ääni välittyy luujohtoa myöten sisäkorvaan. Kun äänirauta lakkaa kuulumasta siirretään se korvan viereen, jolloin ääni kuuluu ilmajohtuvuudella. Mikäli ilmajohto on parempi, niin testi on normaali eli positiivinen. Mikäli ääni kuuluu voimakkaammin korvan takaa, niin testi on negatiivinen ja viittaa korvassa olevaan johtumistyyppiseen kuulovikaan. Rinne testi ei ole niin herkkä kuin Weberin testi ja johtumistyyppistä vikaa on noin 15-20 dB kun testi muuttuu positiivisesta negatiiviseen. 4.2 Kurkunpään anatomia anteriorinen kuva. Nimeä rakenteen 1-5 (kieliluu, kurkunkansi, kilpirusto, sormusrusto, henkitorvi) Solution. Vastaus Alla Kurkunkansi; cartilatigo epiglottica Kieliluu; os hyoideum Kilpirusto; cartilatigo thyroidea Sormusrusto; cartilago cricoidea Henkitorvi; cartilagines tracheales 4.3 Nenän ja sivuonteloiden merkitys hengityksessä Mitkä ovat nenähengityksen tärkeimmät tehtävät? Mitä merkitystä sivuonteloilla merkitystä? Solution. Vastaus Lämmitys, puhdistus, kostutus... Nenän kautta virtaa päivittäin sisäänhengityksessä 10.000–20.000 litraa ilmaa. Nenällä ja sivuonteloilla on tärkeä merkitys hengityksessä, hengitysilman lämmittämisessä, kostuttamisessa ja puhdistamisessa sekä hajuaistin toiminnassa. Nenän limakalvon toiminta on tärkeää myös immunologisen puolustuksen kannalta. Lepotilassa hengitetään pääosin nenän kautta, rasituksessa suuhengityksen osuus suurenee. Vastasyntynyt ei pysty hengittämään suun kautta ja avoin nenä on sen vuoksi elintärkeä. Nenän, erityisesti kuorikoiden rakenne, lisää sisäänhengityksen ilmavirtauksen turbulenssia tehostaen hengitysilman puhdistusta, kostutusta ja lämmitystä (nk. preparointifunktio). Esimerkiksi +20 Celsius-asteinen ilma on henkitorveen tullessaan lämmennyt +35 °C:een ja -18 Celsius-asteinen ilma + 20 °C:een. Uloshengityksen aikana 1/3 lämmöstä ja kosteudesta palautuu limakalvoille. Nenän sivuonteloiden merkityksestä on useita teorioita. Sivuontelot keventävät kallon massaa ja niiden sisältämä ilma toimii lämpöreservinä suojaten orbitaa ja etummaista kallokuoppaa kylmissä olosuhteissa. Sivuonteloilla on merkitystä etenkin lauluäänen resonoinnissa ja ylempien hengitysteiden typpioksidituotannossa ja varastoinnissa. Ontelot ovat myös suojaava puskuri kasvovammoissa. "],["404.html", "Page not found", " Page not found The page you requested cannot be found (perhaps it was moved or renamed). You may want to try searching to find the page's new location, or use the table of contents to find the page you are looking for. "]]
